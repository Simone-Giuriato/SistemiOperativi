Esercizio 1 - Testo

Si progetti un'applicazione concorrente multi processo che permetta al personale
dell'Ufficio Segreteria di Ateneo di controllare il numero di esami sostenuti dagli studenti.
L'applicazione dovrà essere realizzata in C e presentare la seguente interfaccia:

controlla_esami file_dati

dove file_dati è un nome assoluto di file con le informazioni sugli esami sostenuti dagli
studenti. In particolare, si supponga che file_dati contenga una riga per ogni esame
sostenuto (con numero di matricola dello studente, nome del corso, numero di crediti e
voto riportato).
L'applicazione deve essere composta da un processo iniziale P0 che prima di tutto si
interfaccia con l'utente, da cui riceve (via terminale) il numero di matricola dello studente
a cui è interessato. Per ogni richiesta, P0 deve generare 2 figli: P1 e P2. P1 si deve
occupare di selezionare le informazioni sugli esami sostenuti dallo studente desiderato,
prendendole da file_dati, e inviarle a P2. A sua volta, P2 deve contare il numero di esami
sostenuti dallo studente, e stamparlo a video.

Dopodiché P1 e P2 terminano, e P0 si mette in attesa di una nuova richiesta da parte
dell'utente. L'applicazione termina quando l'utente inserisce la stringa "fine".

4

