Si progetti un'applicazione concorrente multi processo che permetta al responsabile di
produzione di una fabbrica di verificare la disponibilità della necessaria quantità di materie
prime nei magazzini aziendali.
L'applicazione dovrà essere realizzata in C e presentare la seguente interfaccia:
controlla_disponibilita magazzino-1 magazzino-2 ... magazzino-N
dove magazzino-1, magazzino-2, ..., magazzino-N sono nomi relativi di file.
L'applicazione deve essere composta da un processo iniziale P0 che prima di tutto genera
N figli (P1, P2,..., PN), uno per ogni magazzino specificato. P0 si interfaccia quindi con
l'utente, da cui riceve (via terminale) il nome della materia prima di interesse. A questo
punto, P0 deve comunicare il nome della materia prima a ciascun processo Pi, che a sua
volta dovrà restituire a P0 il numero di unità di stoccaggio disponibili nel magazzino-i. A
questo fine, ogni processo Pi deve consultare il file di nome magazzino-i che si suppone
contenere una riga (con nome della materia prima e informazioni sullo scaffale dove si
trova) per ogni unità di stoccaggio presente in magazzino.
P0 deve quindi stampare a video il numero di unità di stoccaggio di materia prima
disponibili in ciascun magazzino e infine rimanere in attesa della prossima richiesta.
L'applicazione termina quando l'utente inserisce la stringa "fine".